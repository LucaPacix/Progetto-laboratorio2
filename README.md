# Progetto lab 24/25



## 1. Parsing del file name.basics.tsv
Il parsing del file **_name.basics.tsv_** viene effettuato tramite un ciclo **while** che legge una riga del file alla volta utilizzando la funzione **readLine()**, e termina al raggiungimento della fine del file. All'interno del ciclo, ogni riga viene suddivisa nei singoli campi mediante la funzione **.split("\t")**, in quanto i dati sono separati da tabulazioni (**\\t**). Successivamente, viene verificato che il terzo campo, corrispondente all’anno di nascita, sia definito, ovvero diverso da **"\N"**. In caso contrario, la riga viene ignorata e si passa all’iterazione successiva del ciclo. A questo punto, viene effettuato uno **split(",")** sul quinto campo, che rappresenta le professioni associate alla persona, e si controlla, attraverso un ciclo **for**, che almeno una di esse corrisponda a **"actor"** o **"actress"**, utilizzando il metodo **.equals()** per il confronto. Se anche questa condizione fosse soddisfatta, i dati vengono salvati all’interno di una struttura dati **TreeMap**, in cui la chiave rappresenta il codice numerico dell’attore, ottenuto rimuovendo il prefisso **"nm"** dal primo campo tramite **.substring(2)** e convertito in intero mediante **Integer.parseInt()**. Il valore associato è un oggetto di tipo **Attore** (definito dalla classe _Attore_) che conterrà le informazioni raccolte: codice, nome (preso dal secondo campo) e anno di nascita (dal terzo campo). Al termine del parsing si ottiene dunque una struttura **TreeMap<Integer, Attore>** ordinata per codice, in cui ogni attore è rappresentato da codice, nome e data di nascita.


## 2. Implementazione della coda FIFO nell'algoritmo BFS
L’implementazione della coda FIFO nell’algoritmo BFS si basa su una struttura dinamica coda_FIFO costituita da due puntatori, inizio e fine, che gestiscono una lista dinamica di nodi (nodo_coda), ciascuno contenente il codice di un attore e un puntatore al nodo successivo; questa coda permette di inserire nuovi codici in fondo tramite la funzione .enqueue(Coda, codice) e di estrarre in testa con .dequeue(Coda), garantendo così l’ordine FIFO per l'esplorazione della BFS. Ogni elemento della coda memorizza soltanto il codice dell’attore da visitare (i padri dei nodi sono gestiti separatamente tramite un albero binario di ricerca). La coda FIFO consente di processare gli attori in ordine di scoperta, assicurando che tutti i vicini di un dato livello vengano esplorati prima di passare al livello successivo. L’inserimento in coda di un vicino è condizionato dal fatto che il nodo non sia già stato visitato (cioè che non sia presente nell'ABR). 

